<div class="wrap planning" style="padding-top:15px;">
    <div class="container">
        <div class="row">
            <h1>યોગ</h1>
            <img class="span3" src="img/home_blog/2.gif" alt="" />
            <p class="contentp">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; આજના આઘુનિક યુગમા વિજ્ઞાને અનેક સંશોઘનો અને આવિષ્કારો દ્વારા જીવનની કાયપલટ કરી છે. હાલમા વિજ્ઞાન માનવજાતિના સુખ-સગવદ માટે નવા-નવા સાધનોનુ સર્જન કરી રહ્યુ છે જેની આપણે કે આપણા પૂર્વજોએ કદી કલ્પના પણ કરી ન હોય. પરંતુ પ્રદૂષિત હવા, પાણી અને વાતાવરણ પર આ આઘુનિક વિજ્ઞાનની આડ અસર થઇ રહી છે. જેના કારણે આજના યુવાનોના શરીર, મન તથા બુદ્ઘિ ઉપર તેની વિપરીત અસર ચોક્કસપણે જોઇ શકાય છે. આજના યુવાનોમા આત્મવિશ્વાસનો અભાવ જોવા મળે છે. આ ઉપરાંત શુષ્ક અને નિસ્તેજ આંખો, બેડોળ શરીર વગેરે આઘુનિક વિજ્ઞાન દ્વારા થઇ રહેલા પ્રદૂષણનું જ એક કારણ છે.</p>
            <p class="contentp">
                &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; આજે આપણે પોતાને આઘુનિક તેમજ સુસંસ્કૃત માનીએ છીએ. શું ખરેખર તે યોગ્ય છે? ના, તે યોગ્ય નથી. કારણ, આજે આપણી પાસે સુખ સગવડ માટે ભૌત્તિક સાઘનો ઘણા છે. છતા આપણે માનસિક રીતે સુખી તો નથી જ. નિંદ્રા માટે ઊંઘની ગોળીએ, પેટ સાફ કરવા માટે જુલાબની ટીકડીઓ તથા જાત-જાતના  ચૂર્ણો અને શક્તિ તથા સ્ફૂર્તિ માટે ભાત-ભાતની ટોનીકની દવાઓ લેતા રહીએ છીએ. આજના યુવાનો માદક દ્રવ્ય તરફ વળી રહ્યા છે. જેના કારણે સંસ્કૃતિ તથા સંસ્કારનો દુઃખદ રીતે નાશ થઇ રહ્યો છે.
            </p>
            <p class="contentp">
                &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; માનસિક તાણથી ઘેરાયેલો મનુષ્ય આપણી સંસ્કૃતિ અને સંસ્કારને બચાવી શકશે ખરો? શું આપણે વિજ્ઞાન અને સંશોઘનને તિલાંજલિ આપી શકીશું? વાસ્તવમાં આમ કરવું વ્યવહારું નથી માટે આજના આઘુનિક વિજ્ઞાનના યુગમા શારીરિક, માનસિક સમતુલા જાળવવા માટે સચોટ ઇલાજ યોગ પાસે છે. યોગ શરીરના અવયવોને કાર્યરત બનાવીને શરીરની આંતરિક તથા બાહ્ય પ્રક્રિયાઓ ઉપર શુભ અસર કરે છે. યોગ જીવન પ્રત્યેની માનવીની દ્રષ્ટિમા અને વિચારોમા શુભ ફેરફાર લાવે છે.
                ' યોગ ' શબ્દ સંસ્કૃતમાં ' युज ' ઘાતુ પરથી બનેલો છે જેનો અર્થ જોડવુ થાય છે.
            </p>
            <p class="contentp">
                &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; આના ઉપરથી કેટલાય વિદ્રાનો એવી ઘારણા કરે છે કે આત્માને પરમાત્મા સાથે જોડવુ એનુ નામ ' યોગ ' છે. પરંતુ આ ઘારણા પૂરતી નથી. કારણ કે અલગ-અલગ ઘર્મના અનુયાયીઓ પરમાત્માના અસ્તિત્ત્વ વિશે અલગ-અલગ ઘારણાઓ કરતા હોય છે. અમુક અનુયાયીઓ આત્માના અસ્તિત્વમા માનતા નથી. અમુક લોકો આત્મા કે પરમાત્મા બંનેના અસ્તિત્વને માનતા અથી. ' યોગ ' એટલે માત્ર કોઇ જોડવાની ક્રિયા છે એટલો અર્થ પૂર્ણ નથી.
            </p>
            <p class="contentp">
                &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; સામાન્ય મનુષ્ય પોતાનુ જે શરીર છે તેને જ પોતાનુ અસ્તિત્ત્વ માને છે. દેહમા જ પોતાની આત્મબુદ્ઘિ છે એવુ સમજે છે. પરંતુ જ્યારે મનુષ્ય પોતાને આનંદ સ્વરુપ, સર્વ શક્તિમાન, સર્વવ્યાપી આત્મા માને છે ત્યારે તેને સતત દિવ્યઆનંદનો પૂર્ણતઃ અનુભવ થાય છે, જે યોગ દ્વારા જ પ્રાપ્ત કરી શકાય છે. યોગ દ્વારા આત્મદર્શન થાય છે આત્માનુ પરમાત્મા ના સ્વરુપ મા રુપાંતર થાય છે.
            </p>
            <p class="contentp">
                &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; નિયમિત કસરત અને યોગ દ્વારા આરોગ્યની જાળવણી કરવુ દરેક વ્યક્તિ માટે ખુબજ આસાન છે. યોગ એ માત્ર કસરત નથી યોગ એક સંસ્કાર છે એક જીવન માર્ગ છે. યોગ વડે તન અને મન બંન્નેને અમોઘ શક્તિ પ્રાર્ત થાય છે રોગ પ્રતિકાર શક્તિ વઘે છે. તથા રોગ નિવારણ સંપૂર્ણ તય શક્ય છે.
            </p>
            <p class="contentp">
                &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; જ્યારે મનુષ્યની સાઘના પૂર્ણ થાય છે. ત્યારે તેનામા કોઇપણ કાર્ય કરવાની કૌશલ્ય શક્તિ પ્રાપ્ત થાય છે. આમ, મનુષ્યમા રહેલી આવી સુષુપ્ત શક્તિ જાગ્રત કરવાની સાઘનાને યોગ કહેવામા આવે છે.
            </p>
        </div>
    </div>
</div>