<div class="wrap planning" style="padding-top:15px;">
    <div class="container">
        <div class="row">
            <h1>જ્યોતિષશાસ્ત્ર</h1>
            <img class="span3" src="img/home_blog/2.gif" alt="" />
            <p class="contentp">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; આપણા પ્રાચીન ઋષિમુનિઓએ તેમના તપોબળ, અભ્યાસ અને નિરીક્ષણ દ્વારા માનવ ઉપયોગી થઇ શકે એવા અનેકશાસ્ત્રો રચના કરી હતી. જેવા કે યોગશાસ્ત્ર, વેદ, વાસ્તુશાસ્ત્ર, આયુર્વેદ, જ્યોતિષશાસ્ત્ર વગેરે. તે ઉપરાંત પુરાણોની રચના માનવકલ્યાણ માટે એક અમુલ્ય ભેટ છે. પરંતુ બહુ જ દુ:ખનું કારણ કહેવાય કે આપણા ઋષિમુનિ દ્વારા અપાયેલુ અધકચરું જ્ઞાન સાથે વેપારીકરણ થઇ રહ્યું છે.  આજથી હજારો વર્ષ પૂર્વે ભારત જ્ઞાન અને સંસ્કૃતિથી ઝળહળતુ હતું. ઋષિમુનિઓએ તેમના તપોબળ દ્વારા આ જ્ઞાન મેળવ્યુ હતું. પશ્વિમના વિજ્ઞાન અને ખગોળશાસ્ત્રનો વિકાસ થયાને હજુ તો ચાર – પાંચ સદી થઇ છે, જ્યારે  ભારતમા તો હજારો વર્ષો પૂર્વેથી ગ્રહો, નક્ષત્રો, ઘૂમકેતુઓ તેમજ કોઇપણ આડ અસર વિનાની ચિકિત્સા પદ્ઘતિ આયુર્વેદ તેમજ કેટલાક સૂક્ષ્મ સંશોન કર્યા છે. આ પ્રાચીન ઋષિમુનીએ કરેલા સંશોઘનો  આજે પણ અચળ અને સચ્ચાઇના એરણ પર ખરા ઉતરે એટલા સક્ષમ છે.</p>
            <p class="contentp">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; પ્રાચીન ઋષિમુનિઓએ આપણને આપેલ શાસ્ત્રોની ભેટોમા જ્યોતિષશાસ્ત્ર જીવન જીવવા માટે તેમજ પોતાની જાતને આત્મકલ્યાણ તરફ દોરી જવા માટે ખૂબ જ ઉપયોગી નીવડી શકે છે. જ્યોતિષશાસ્ત્ર કોઇપણ વ્યક્તિને તેની મર્યાદા તેમજ તેની શક્તિ દર્શન કરાવી શકે છે. જ્યોતિષ શાસ્ત્ર માનવીને પોતાની જાતનુ આંતરિક મૂલ્યાંકનમાં અદ્ભૂત રીતે મદદ કરી  શકે છે. માટે જ્યોતિષશાસ્ત્રને વેદનુ છઠ્ઠુ અંગ કહ્યુ છે. તે સર્વશાસ્ત્રોની આખ છે. </p>
            <p class="contentp">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; આપણા પ્રાચીન ઋષિમુનિઓ દ્વારા રચાયેલા આ જ્યોતિષશાસ્ત્રને કહેવાતા કેટલાયે બુદ્ઘિજીવીઓ અંઘશ્રદ્ઘા, ઢોંગ કે વહેમ સમજે છે. પરંતુ આયુર્વેદ જેવા સચોટ શાસ્ત્રોની રચના કરનારા ઋષિમુનિઓએ શુ જ્યોતિષશાસ્ત્રોની પણ સચ્ચાઇના એરણ પર ચડાવ્યા વગર શોઘ કરી હશે ? ખરેખર, જ્યોતિષશાસ્ત્ર પણ એક અદ્ભૂત અને શુદ્ઘ વિજ્ઞાન જ છે. પરૅતુ હાલમાં પૈસા કમાવવાના ઉદ્દેશવાળા અને અઘૂરા જ્ઞાનવાળા જ્યોતિષોના કારણે જ આ શાસ્ત્ર બદનામ થઇ રહ્યુ છે. આ શાસ્ત્ર પ્રત્યેનો નકારાત્મક અભિગમ છોડીને હકારાત્મક અભિગમ કેળવવાથી જ સત્યની શોઘ થઇ શકે છે. આમ, વૈજ્ઞાનિક પદ્ઘતિએ આ શાસ્ત્રનુ સંશોઘન થવુ જોઇએ. ગ્રહોની અસર પ્રાણીસૃષ્ટિ, વનસ્પતિ સૃષ્ટિ અને કુદરતના દરેક પરિબળો પર થાય છે એ સાબિત થયુ છે પરંતુ એની કયારે, કેવા પ્રકારે અને કેટલા પેરમાણમા અસર થશે એ સંશોઘનનો વિષય છે.</p>
            <p class="contentp">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; આપણે સમજી શકીએ છીએ કે કુદરતમાં રહેલી મહાન આકર્ષણ શક્તિ આપણા જીવન પર અસર કરી રહેલ છે. આપણી આસપાસ સતત સન્નિધ્ય ધરાવતા તત્ત્વો પૃથ્વી, જળ, આકાશ, વાયુ, અગ્નિ, આકાશમા સતત ઘૂમતા રહેતા પીંડો,નક્ષત્રો, તારાઓ વગેરેની સતત વહેતી રહેતી ઉર્જા આપણા શરીર અને મન પર કેવો અને કેટલો પ્રભાવ પાડે છે તે જાણવાનુ શાસ્ત્ર એટલે જ્યોતિષશાસ્ત્ર. ટૂંકમા આપણા શરીર અને મન પર પડતા સકારાત.મક, નકારાત્મક, વત્તા- ઓછા પ્રમાણને કારણે આપણા જીવનમા કેવી વિષમતા કેટલા પ્રમાણમા ક્યારે સર્જાશે એ જાણવાનુ વિજ્ઞાન એજ જ્યોતિષશાસ્ત્ર છે.</p>
            <p class="contentp">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; હાલનુ મેડીકલ વિજ્ઞાન  માનવીને રોગ થયા પછી અનેક પ્રકારના પરીક્ષણ કર્યા બાદ નક્કી કરે છે કે આ રોગ થયો છે. જ્યારે જ્યોતિષશાસ્ત્ર માનવીને જન્મ સમયે જ કોઇપણ જાતના પરીક્ષણ વગર જ કુદરતી તત્ત્વોને આઘારે જણાવી દે છે કે જાતકને કયો રોગ કઇ ઉંમરે થશે. આવનારી મુશ્કેલીઓ તથા આવનાર સારા સમયની જાણકારી જ્યોતિષ શાસ્ત્રના માર્ગદર્શન દ્વારા જાણી આવનારી મુસિબત કે રોગની અગાઉથી સાવચેતી રાખી શકાય છે. હું એવુ નથી કહેતો કે જ્યોતિષશાસ્ત્ર દ્વારા દરેક સુખ સર્જી શકાય, પરંતુ જ્યોતિષશાસ્ત્ર માર્ગદર્શન જરુર આપી શકે છે, જેના દ્વારા મનુષ્ય અગાઉથી સાવચેત રાખી આગળ વધી શકે છે. આમ, જ્યોતિષશાસ્ત્ર કોઇનુ નસીબ બદલી શક્તું નથી. પરંતુ નસીબ બનાવવામાં મદદરુપ થઇ શકે છે.</p>
        </div>

    </div>
</div>