<div class="wrap planning" style="padding-top:15px;">
    <div class="container">
        <div class="row">
            <h1>બાળ કેળવણી</h1>
            <img class="span3" src="img/home_blog/2.gif" alt="" />
            <p class="contentp">
                &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; આજકાલ માતા-પિતા માટે સૌથી ચિંતાજનક પ્રશ્ન પોતાના બાળકની કેળવણીનો છે. વર્તમાન સમયના કહેવાતા શિક્ષિત બાળકોને જોઇને તેઓની ચિંતામા વઘારો થતો જાય છે. કારણ કે એ બાળકો બહુ સ્વેચ્છાઘારી બનતા જાય છે. બાળકો નિરંકુશતા, વ્યસન, કપટ, ચોરી,વ્યભિચાર, આળસ, પ્રમાદ વગેરે અનેક દોષો-દુર્ગુણોનો શિકાર થયેલ જોવા મળે છે. અને આ બઘાના કારણ માટે તેઓ હાલની શિક્ષણ પ્રણાલી, પાશ્ચાત્યશિક્ષણ અને માહોલને જવાબદાર ઠરાવે છે. પરંતુ હકીકત એ છે કે, આપણે બાળકોને આઘુનિક શિક્ષણની સાથે-સાથે ઘાર્મિક શિક્ષણ આપવું જરુરી છે બાણકોને મશીન બનાવવા કરતા માનવી બનાવવુ ખૂબ જ  જરુરી છે. શાસ્ત્રોમા વર્ષો પહેલા આ બાબતે ગહન ચિંતન વ્યક્ત થયેલ છે. આપણા પ્રાચીન ઋષિમુનિઓ એટલા માટે જ બાળકેળવણી મહત્ત્વની ગણાવી તેના પર ભાર મુક્યો છે. બાળકેળવણીમા મુખ્ય સાત સોપાનોને શાસ્ત્રો પ્રાણ સમાન ગણી એનુ પાલન કરવાનો આગ્રહ રાખે છે.
            </p>
            <h3>સદાચાર</h3>
            <p class="contentp">
                &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; જે આચરણ આપણા માટે તેમજ સંસારના અન્ય લોકો માટે હિતકારક છે. એટલે કે મન, વાણી અને શરીર દ્વારા કરેલી જે ઉત્તમક્રિયા છે તે જ સદાચાર છે. બાલ્યાવસ્થાથી જ વ્યક્તિને આચાર અને વિચાર શુદ્ઘિનંન શિક્ષણ મળે એ જરુરી છે.
            </p>
            <h3>સંયમ</h3>
            <p class="contentp">
                &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; માન, બુદ્ઘિ અને ઇન્દ્રિયોના સંયમની આવશ્યક્તા મનુષ્ય જીવનમા ખૂબ જ જરુરી છે. અને તે સંયમમા ન રહેતા તે મનુષ્યનુ પતન થાય છે. માટે વિષયોનો સંસર્ગ પ્રત્યે સંયમ  ખૂબ જ જરુરી છે. વિષયભોગોને નાશવંત, ક્ષણભંગુર અને દુઃખ સ્વરુપ સમજીને યથાશક્તિ ત્યાગ કરવો તે સંયમ છે. બાળકેળવણીમા વાણી આદિ ઇન્દ્રિયોનો અને ત્યારબાદ મનના સંયમ પર શાસ્ત્રોએ ભાર મૂક્યો છે.
            </p>
            <h3>બ્રહ્મચર્ય</h3>
            <p class="contentp">
                &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; સર્વ પ્રકારના મૈથુનનો ત્યાગ એટલે બ્રહ્મચર્ય, બાળકો માટે બ્રહ્મચર્ય વ્રતનુ પાલન કરવુ એ સૌ પ્રથમ કર્તવ્ય છે. આનાથી બણ, બુદ્ઘિ, તેજ તેમજ સદ્દગુણ અને સદાચારની વૃદ્ઘિ થઇને પરમાત્માની પ્રાપ્તિ થઇ શકે છે.
            </p>
            <h3>વિદ્યા</h3>
            <p class="contentp">
                &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; વિદ્યા થી બઘુ જ મળી શકે છે પરંતુ, પોતાનુ કલ્યાણ ઇચ્છનાર મનુષ્યએ કેવળ વેદ, શાસ્ત્ર અને ઇશ્વરતત્ત્વ જાણવા માટે જ અભ્યાસ કરવો. વિદ્યા એ કામઘેનુ અને કલ્પવૃક્ષની જેમ ફળ આપનાર છે. જ્ઞાન વિદ્યાનુ જ નામ છે અને જ્ઞાન વિના મુક્તિ થતી નથી. બાલ્યવસ્થામા જ શાસ્ત્રો, સંસ્કાર અને સંસ્કૃત્તિનુ જ્ઞાન મળે એ અતિ આવશ્યક છે.
            </p>
            <h3>માતા-પિતા, આચાર્ય આદિ વડીલોની સેવા</h3>
            <p class="contentp">
                &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; શાસ્ત્રોમા કહેવાયુ છે કે “ એક સુસંસ્કૃત માતા, સો શિક્ષકની ગરજ સારે છે. ” શાસ્ત્રોમા માતા-પિતા આચાર્યને ત્રણલોક, ત્રણ વેદ અને દેવતા બતાવવામા આવ્યા છે. આ બઘાની સેવા જ પરમઘર્મ છે.
                સો શિક્ષક બરાબર એક માતા છે. બાળકના જીવન ઘડતરના પાયામા માતા-પિતા મુખ્ય છે. આત્મકલ્યાણ ઇચ્છનાર શ્રદ્ઘાપૂર્વક તત્પરતાથી તેમની સેવા કરવી ઉચિત છે. શ્રીરામ અને શ્રવણ માતા-પિતા પ્રત્યેની શ્રદ્ઘા, ભક્તિ અને વિનયના શ્રેષ્ઠ ઉદાહરણો રુપે શાસ્ત્રોમા જોવા મળે છે.
            </p>
            <h3>ગુરુ જનોની સેવા</h3>
            <p class="contentp">
                &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; હિન્દુ સંસ્કૃતિમા ગુરુને શ્રેષ્ઠ સ્થાન આપવામા આવ્યુ છે. બ્રહ્મનિષ્ઠ ગુરુ મનુષ્યને સંસાર સાગરમાથી યોગ્ય જ્ઞાન, માર્ગદર્શન તથા યોગ દ્ઘારા આત્મકલ્યાણ તરફ દોરી લઇ જાય છે. ગુરુનુ કાર્ય શિષ્યને જે પથનુ જ્ઞાન ન હોય તે પથ પર પ્રકાશરુપી જ્ઞાન પાથરી ઘ્યેય પ્રાપ્તિ સુઘી દોરી જવાનુ છે.
            </p>
            <h3>ઇશ્વર ભક્તિ</h3>
            <p class="contentp">
                &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; પરમાત્માના નામ, રુપ, ગુણ, ચરિત્ર, પ્રેમ, પ્રભાવ, તત્ત્વ અને રહસ્યની વાતો શ્રી મુખેથી સાંભળીને અથવા સદ્દગ્રંથોમાથી જાણીને બાળકોને ઇશ્વરભક્તિ તરફ વાળવા યોગ્ય છે. ઇશ્વરભક્તિ એજ સર્વ માટે શ્રેષ્ઠ માર્ગ છે.
            </p>

        </div>

    </div>
</div>